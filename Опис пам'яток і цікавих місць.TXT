«Озеро Молодості» - одне з найкращих місць для літнього відпочинку в Карпатах.
Що подарує Вам незабутні емоції?
Чиста, прозора вода, температура якої становить 20-23С впродовж усього літа, неймовірні пейзажі гірського озера, можливість поніжитись під сонцем,  різноманітні розваги – це саме те, що потрібно любителям екстриму і прихильникам спокійного відпочинку, які втомились від буденності спекотного міста.
До Ваших послуг:
шезлонги, матраци, парасольки, ліжка та бунгало;
переодягальні;
басейни для малечі;
душові;
волейбольний майданчик;
рятувальна служба;
медпункт;
для любителів смачно поїсти – вздовж берегової лінії розташовані різноманітні кафе та ресторани.
Навіть найвибагливіший турист зможе знайти для себе те, що йому до душі, адже ми пропонуємо такі атракціони як:
катамарани;
водні гірки;
гідроцикли;
байдарки;
САП борди;
роупджампінг;
тролей через озеро;
Bike Zip.
Приємний бонус для Вас – безкоштовний паркінг та рятувальні жилети; при потребі на території Ви знайдете магазин з пляжними товарами та аксесуарами; поруч для любителів спокійного відпочинку – риболовля на «Форелевому озері». Такий відпочинок - це саме те, що Вам потрібно!


Етнопарк "Гуцул Ленд" – це захопливі історії про життя та побут горян Українських Карпат: гуцулів, бойків та лемків. Це територія, що поєднує в собі різні площадки відпочинку та розваг на території "Буковелю", яка знаходиться за Озером Молодості.
Однією з основних площадок є скансен (етнографічний комплекс просто неба). Наш скансен відрізняється від звичайних музеїв тим, що має інтерактив із гостями – ви можете зайти в середину хати, якій близько 200 років, сісти на лаву та дивитись, як горить вогонь у печі, спробувати змолоти борошно із пшениці у жорнах, виткати доріжку на справжньому ткацькому верстаті, спостерігати, як готується сир у сироварні та навіть взяти участь у театралізованому дійстві гуцульського весілля.
Тут також є територія, на якій розміщено контактний зоопарк, де живуть у природних умовах свійські, екзотичні, дикі тварини та птахи, від яких будуть у захваті не тільки діти, а й дорослі. Окрім уже згаданих переваг, це креативний простір – зона творчих майстерень та пізнавальних майстер-класів, де можна спостерігати та навчатись народним ремеслам і технікам, які є популярними і які вже є на межі зникнення. 
І, нарешті, якщо ви вже побачите та візьмете участь у всьому, що ми перерахували, у нас ще є оригінальні та неповторні фотозони для ваших соціальних мереж, а також це арт-галерея "Скриня", клуб українського кіно зі світовими іменами, зони відпочинку та розваг, – це все входить у вартість одного вхідного квитка. 
На території скансену розміщені унікальних пам’ятки народної дерев’яної архітектури ХІХ – поч. ХХ століття, які розібрані та перевезені з найвіддаленіших гірських куточків Українських Карпат. Одна із найдавніших пам’яток – хата з села Рожанка Львівської області датована 1860-80 роками, чудом збереглась завдяки стараннями останнього власника Петра Бахура. Надзвичайно цінним музейним експонатом є гуцульська хата заможних вівчарів із села Ворохта датована кінцем ХІХ століття. Унікальна ґражда як приклад закритого типу будівлі на території етнопарку є нашою особливою гордістю. 
Столітні дерев’яні хати скрупульозно відтворені разом із інтер'єрами, побутовими речами та творами народного мистецтва створюють неповторну атмосферу того часу, передають дух та збережені гірські традиції. Основна мета етнопарку – зберегти ці згасаючі традиції та народну культуру Українських Карпат, ознайомити гостей із унікальною спадщиною нашого краю.
У майбутньому ми плануємо ще багато креативного та оригінального: фестивалі, творчі воркшопи, пленери та багато іншого, – все тільки починається. Не пропустіть.


Чо?рна Кле?ва (на деяких мапах Чорна Клива) — гора в Українських Карпатах. Одна з вершин Братківського хребта, що належить до Внутрішніх Ґорґан. Розташована на межі Надвірнянського району Івано-Франківської області та Рахівського району Закарпатської області.

Висота — 1719 м (за іншими даними — 1723 м). Частково вкрита кам'яними розсипищами й осипищами. Рослинність до висоти 1400—1600 м представлена ялиновими лісами, вище криволісся з сосни гірської (жерепу).

На захід від Чорної Клеви розташована гора Руська (1677 м), на північний схід лежить хребет Кривий Ґрунь, за яким — гора Плоска (1352 м). На північному схилі гори розташовані витоки річки Бистриці Надвірнянської (напевно, що один із витоків, бо я сам фоткав джерело з-під Малої Сивулі, де написано початок Бистриці Надвірнянської).

Найзручніший підхід із села Чорна Тиса. Чорна Клева не становить особливої туристичної популярності через такі причини:

відносна віддаленість від населених пунктів;
велика посушливість хребта Братківська;
рух у напрямку по хребту Братківська сильно ускладнюють зарості жерепа.
На вершині Чорної Клеви є стовпчик Польсько-Чехословацького кордону під номером 35.

Найближчі населені пункти: Чорна Тиса, Бистриця.

На південно-західних схилах вершини бере початок струмок Медвецький, лівий доплив Чорної Тиси.

На південно-східній стороні від вершини бере початок струмок Середній.



